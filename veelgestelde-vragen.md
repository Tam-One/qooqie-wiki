<!-- TITLE: Veelgestelde Vragen -->
<!-- SUBTITLE:Veelgestelde vragen door onze klanten -->
# Wat is een sessie?
Een sessie start op het moment dat een bezoeker op jouw website komt en eindigt zodra deze bezoeker jouw website verlaat. De verschillende pagina's die een klant bezoekt op je website behoren ook tot een sessie.
# Wat is een lead?
Zodra iemand op jouw website komt, start er een sessie. Pakt deze bezoeker ook daadwerkelijk de telefoon op en belt dan wordt deze sessie omgezet naar een lead. In de inbox zie je dan onder het kopje “leads” de telefoonnummers die gebeld hebben naar jouw bedrijf.
# Mijn campagnes werken nog niet, hoe kan dat?
Het kan voorkomen dat je campagne nog niet werkt. Dat komt omdat campagnes standaard op inactief staan. Onder het kopje "campagne overzicht" staan al je campagnes. Bij "settings" zet je vervolgens je campagne op actief. 
# Ik heb meerdere vestigingen, maar wil er maar 1 meten.
Ook dat is mogelijk met qooqie call tracking. Heb jij bijvoorbeeld meerdere vestigingen en maar voor één vestiging een campagne? Met het attribuut: class=”qooqie-priority-number-placeholder” kun je dit instellen. Op de plekken waar je call tracking wil, plaats je dat stukje script. Op basis van de campagne en de gekoppelde vestiging wordt er een van de dynamische nummers op deze plek getoond.
# Wat moet je controleren als qooqie call tracking niet werkt op je website?
Als qooqie call tracking niet werkt op je website dien je een aantal facetten na te gaan. Dit zijn:

- De verificatie van het domein. Kijk of de verificatie van het domein goed is gegaan. Ga bij instellingen naar het tabblad "domein". Hier kan je zien of het script goed is geïmplementeerd op je website. Als dit niet geval is, ligt dat aan de plaatsing van het script of aan de overeenkomst tussen de nummers op de website en de doorschakelnummers.
- Staat het script op de juiste plaats? Kijk bij instellingen onder integratie waar je het script moet plaatsen. Het script plak je onder de opende body tag.
- Komen de doorschakelnummers overeen met de nummers op je website? Als deze niet overeen komen, kan het script van qooqie niet de nummers herkennen.
- Track je meerdere vestigingen? Kijk of het spannertje op de juiste plek staat om het telefoonnummer heen. De juiste wijze is als volgt:
```
<span class="qooqie-priority-number-placeholder"> TEL. NUMMER </span>
```
# Wat is off-site meten? 
Off-site meten gaat om alle metingen die off-site gebeuren, dus niet op de site. Dit is bijvoorbeeld een flyer met een traceerbaar telefoonnummer. Ook kan het gaan om Google mijn bedrijf waar ook weer een uniek traceerbaar telefoonnummer getoond wordt. 
# Wat is on-site meten?
On-site meten zijn alle metingen die op de website gedaan worden. Iedere bezoeker van jouw website wordt hier gemeten.
# Wat zijn dynamische nummers?
Dynamische nummers worden gekoppeld aan het verkeer dat naar je website komt. Zo krijgt iedere bezoeker een uniek traceerbaar telefoonnummer te zien op de website. Op deze manier valt het telefoontje tot op het zoekwoord te traceren.
# Kan ik ook een lokaal nummer tonen?
Ja, het is mogelijk om telefoonnummers van qooqie regionaal weer te geven. Zo kan jij ook lokale acties meten. 
# Kan ik een landelijk nummer tonen?
Ja, het is mogelijk om een landelijk nummer te tonen.
